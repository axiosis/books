\section{Свічечка Букви Ї}

Хай це можливо і не найсуттєвіше але ти дитино\\
покликана захищати своїми долоньками\\
крихітну свічечку букви <<ї>>,
\\
\\
а також витягнувшись на пальчиках\\
оберігати місячний серпик букви <<є>>,\\
що зрізаний з неба разом із ниточкою
\\
\\
бо кажуть дитино що мова наша --- солов'їна,\\
гарно кажуть але затям собі, що колись\\
можуть настати і такі часи, коли нашої мови\\
не буде пам'ятати навіть найменший\\
соловейко, тому не можна покладатися тільки на солов'їв, \\
\indent дитино!
\\
\\
\textsc{\footnotesize Автор --- Іван Малкович}

\normalsize
